<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
	<link rel="stylesheet" href="style.css">
	<link type="text/css" rel="stylesheet" href="https://cdn.rawgit.com/rastikerdar/sahel-font/v1.0.0-alpha14/dist/font-face.css">
	<meta http-equiv="content-type" content="text/html; charset=utf-8">
	<title>عرضه، تقاضا، انبار</title>
	<meta name="generator" content="LibreOffice 4.2.8.2 (Linux)">
	<meta name="created" content="20180209;181152305074310">
	<meta name="changed" content="20180209;184148913410746">
	<style type="text/css">
	
	</style>
</head>
<body>
<div class="main-content right-to-left">	
<h1>عرضه، تقاضا، انبار</h1>	
<p > نوشته راسل رابرتس</p> 
<p > منبع:<a href='https://fee.org/articles/supply-demand-inventory/'>https://fee.org/articles/supply-demand-inventory</a></p> 
 <p><br/></p>
<p > تحلیل عرضه و جان‌مایه اقتصادی است که در کلاس‌های درس آموزش می‌دهند. در تمام آمریکا در هنگامی که برگها تغییر  رنگ می‌دهند و  کالج‌ها بازگشایی می‌شوند، استادان و دانشجویان مشغول جابجا کردن منحنی‌های عرضه و تقاضا هستند و نشان می‌دهند که قیمت یک کالا در پاسخ به آن جابجایی‌ها چگونه تغییر می‌کند.</p> 

<p>در دنیای واقعی منحنی‌های عرضه و تقاضا وجود ندارند. با این حال تحلیل عرضه-و-تقاضا یک چهارچوب قدرتمند در اختیار فرد می‌گذارد که فکر کردنش را منظم کند. درباره این که چطور تغییر رفتار در یک اقتصاد انتشار پیدا می‌کند و منجر به تغییر قیمتها و در نتیجه تاثیر بر انتخاب‌های خریداران و فروشندگان می‌شود.</p>

<p > اف ای هایک در مقاله کلاسیک سال ۱۹۴۵اش در<em> امریکن اکونومیک ریویو</em> به نام «کاربرد دانش در جامعه» توضیح داد که چطور تغییر در قیمت‌ها در پاسخ به عرضه و تقاضا اطلاعات را منتقل می‌کند و خریداران و فروشندگان را به گونه‌ای به پاسخ و تغییر رفتار وا می‌دارد که ایجاد آن تغییر رفتار در یک وضعیت سلسله مراتبی متمرکز اگر نه غیر ممکن بسیار دشوار خواهدبود:</p> 

<blockquote>فرض کنید جایی در جهان یک فرصت جدید برای استفاده و مصرف یک ماده خام، مثلا قلع، به وجود آمده است، یا یکی از منابع تامین قلع از دست رفته است. برای هدف ما مهم نیست - واین مهم نبودن خود بسیار قابل توجه است - که کدام یک از این دو علت قلع را کمیاب‌تر کرده. تمام چیزی که استفاده‌کنندگان قلع نیاز دارند که بدانند  این است که مقداری از قلعی که آنها قبلا استفاده می‌کردند حالا جای دیگری به نحو سودآورتری به کار گرفته شده و این که، در نتیجه، آنها باید در استفاده از قلع صرفه‌جویی کنند. اکثریت بزرگی از آنها حتی نیاز ندارند بدانند این نیاز فوری‌تر به قلع در کجا به وجود آمده  یا به خاطر کدام نیازهای دیگر است که آنها باید صرفه‌جویانه‌تر مصرف کنند.</blockquote>
 
<p>با این حال  در دنیای واقعی، آیا قیمت‌ها واقعا نقشی که مورد ادعای  هایک و دیگر اقتصاددانان است را بازی می‌کنند؟</p>

<p > مردم در یکشنبه سوپرباول بیش از هر روز دیگری در سال پیتزا می‌خورند. من گمان می‌کنم آن روز مردم هات داگ و چیلی بیشتری هم می‌خورند. همینطور حدس می‌زنم که آن روز یکی از پنج روز پرفروش آبجو باشد، در کنار شب سال نو، چهارم جولای، روز یادبود، و روز کارگرآمریکا.</p> 
 
<p > با این حال علی‌رغم افزایش شدید تقاضا برای خمیر پیتزا، نان هات داگ، و آبجو در آن روز خاص، قیمت این کالاها در یکشنبه سوپر باول گرانتر نیستند. حتی گاهی ارزانتر از معمول هم هستند، برای این که خواروبارفروش‌ها و دیگران تلاش می‌کنند تا مشتری جلب کنند.</p> 
 
<p > چطور این پدیده را با فهم استاندارد کتابهای درسی از عرضه و تقاضا وفق بدهیم؟ افزایش تقاضا باید به افزایش قیمت منجر بشود.</p> 
 
<p > پاسخ ساده این است که خمیر پیتزا و نان هات داگ را می‌شود ذخیره کرد. خمیر و نان را می‌شود با کاهش اندکی در کیفیت فریز کرد. اگر قیمت‌ها در یکشنبه سوپر باول بالا بود آن وقت یک فرصت آربیتراژ وجود خواهد داشت، فرصتی برای پول درآوردن با ذخیره مواد لازم وقتی تقاضا پایین است و فروختن وقتی تقاضا بالاست. امکان ذخیره‌سازی قیمت‌ها را هموار می‌کند وبه این ترتیب قیمت‌ها در روز قبل و روزبعد تقریبا برابرند.</p> 
 
<p > این روایت، با درنظر گرفتن محدودیت‌هایش، روایت خوبی است، ولی به بینش مهمی درباره بازارها اشاره می‌کند که ما معمولا در هنگام آموزش عرضه و تقاضا آن را نادیده می‌گیریم-نقش انبار در هموار کردن تغییرات قیمت، خواه پیش‌بینی پذیر باشند یا نه.</p> 
 
<p > همکار من در دانشگاه جورج میسون والتر ویلیامز این موضوع را بهتر از من بیان می‌کند: «رابطه من با خواربار فروش به این ترتیب است. من به آنها نمی‌گویم که کی به مغازه می‌آیم. به آنها نمی‌گویم چه می‌خواهم بخرم. به آنها نمی‌گویم چقدر می‌خواهم بخرم. ولی اگر وقتی می‌آیم چیزی که می‌خواهم را نداشته باشند اخراجشان می‌کنم.»</p> 
 
<p > این رابطه ما با بیشتر فروشندگان در اقتصاد مدرن آمریکاست. ما انتظار داریم قفسه‌ها پر باشند و آنها معمولا پر هستند. ما یک هزینه اضافه کوچک برای این فراهم بودن می‌پردازیم. نگهداری آن انبارها مجانی نیست. اما ما ترجیح می‌دهیم آن هزینه اضافه را بپردازیم تا این که با قفسه‌های خالی مواجه شویم و هزینه زمانی پیدا کردن محصول مورد نظرمان در جایی دیگر به ما تحمیل شود. همانطور که داستان ویلیامز نشان می‌دهد این نوع از رقابت مزیت رقابتی ایجاد نمی‌کند. بلکه برای بنگاهی که می‌خواهد در بازار باقی بماند به یک ویژگی الزامی بدل می‌شود.</p> 
 
<p > بخشی از موفقیت سالهای اخیر فروشگاه‌های بزرگ خرده فروشی مثالی از ماجرای قدرت انبار بوده است. دوستداران کتاب، ۱۰۰٫۰۰۰ عنوان کتابی که <em>بردرز</em> یا<em>بارنز و نوبل</em> نگهداری می‌کنند را به حال و هوای دوستداشتنی کتاب‌فروشی‌های مستقل کوچکتر ترجیح داده‌اند.<em>هوم دیپات</em> و <em>لو</em>ابزار فروشی‌های کوچک مستقل را با قیمت‌هایپایین از بازار خارج کرده‌اند.ولی گستردگی محصولات ارائه شده هم بخش بزرگی از موفقیتشان بودهاست.</p> 
 
<p > پس آیا تمام آن استادها وقت دانش‌آموزانشان را با آموختن یک ابزار، عرضه و تقاضا، که چیزی بیشتر از یک کنجکاوی نیست تلف می‌کنند؟</p> 
 
<p > نه-قابلیت استفاده از انبار در پاسخ به تغییرات عرضه و تقاضا با هزینه‌های انبارداری محدود می‌شود. برای تغییرات  قابل انتظار وقتی که هزینه انبار نسبتا ارزان است، مثل یکشنبه سوپر باول، افزایش تقاضا منجر بهافزایش قیمت نمی‌شود.</p> 
 
<p > ولی هنگامی که نگهداری از انبار دشوار، گران، یا غیرممکن است اثر تغییر تقاضا به طور کامل درقیمت منعکس می‌شود. قیمت گل رز در روز ولنتاین یا روز قبلش بسیاربیشتر از باقی روزهای سال است، برای اینکه گلها را نمی‌توان مثل آبجو انبار یا مثل خمیر پیتزا فریز کرد.</p> 
 
<p > <strong>نقش محدود انبارها</strong></p> 
 
<p > قیمت خانه در ناحیه واشینگتن دی‌سی نتیجه بزرگ شدن اندازه دولت است چرا که کارمندان دولت و فضای ادارات دولتی قیمت را به بالا می‌رانند. تنها نقشی که انباردر چنین وضعی می‌تواند داشته باشد ساخت خانه در مناطق حومه‌ای است که مدام از مرکز دورتر می‌شوند. افزایش زمان سفر توانایی برآورده کردن تقاضای بیشتر را به وسیله این موقعیتهای جدید کاهش می‌دهد. قیمت مسکن در مناطق نزدیکتر به شهر افزایش می‌یابد.</p> 
 
<p > زمان سفر در شهری مثل واشینگتن دی‌سی مثالی دیگر از ایناست که چگونه قیمت و نه انبار بازار را به تعادل می‌رساند. به خاطر این که جاده‌ها اموال عمومی هستندو هیچکس مالک آنها نیست، به جای پول، زمانی از سفر که در شلوغی ترافیک سپری می‌شود بهایی است که بازار را به تعادل می‌رساند. از لحاظ فیزیکی ممکن نیست که عرضه را در زمانهای اوج شلوغی افزایش داد. شما نمی‌توانید لاین‌های خیابان را ذخیره یا فریز کنید. اگرکسی مالک راه‌ها بود قیمت در زمان اوج شلوغی بالاتر می‌بود. </p> 
 
<p > در طول زمان، همانطور که مردم بیشتری به مناطق شهری مانند واشینگتن دی‌سی نقل مکان می‌کنند زمان لازم برای جا به جا شدن هم به طور غیر قابل اجتنابی افزایش می‌یابد. این هزینه زمانی تنها وقتی کاهش می‌یابد که راه‌های جدیدی ساخته شوند یا راه‌های موجود تعریض شوند. امااگر تقاضا همچنان افزایش یابد زمان سفر برای هر جابجایی خاص باز شروع به افزایش خواهد کرد.</p> 
 
<p > و قیمتها مهمند حتی در دنیایی که در آن انبار کردن ممکن است. آنها در کوتاه مدت مهمند چون همه بازارها نمی‌توانند به نوسانات کوتاه مدت در مواردی که هزینه‌های انبارداری بالاست پاسخ مناسب بدهند. این نوسانات در قیمت به نوبه خود رقابت را برای کاهش هزینه تولید و کاهش هزینه انبارداری بر می‌انگیزند.</p> 
 
<p > باز هم زمانی که برای یادگرفتن عرضه و تقاضا صرف شده، زمانی است که به خوبی صرف شده است.</p> 
<p > </p> 
<p><br /></p>
</div> 
</body>
</html>