<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
	<meta http-equiv="content-type" content="text/html; charset=utf-8">
	<title></title>
	<meta name="generator" content="LibreOffice 4.2.8.2 (Linux)">
	<meta name="created" content="20180209;181152305074310">
	<meta name="changed" content="20180209;184148913410746">
	<style type="text/css">
	<!--
		@page { margin: 0.79in }
		p { margin-bottom: 0.1in; line-height: 120% }
		a:link { so-language: zxx }
	-->
	</style>
</head>
<body>
<p dir='rtl'> نوشته راسل رابرتس</p> 
<p dir='rtl'> منبع:<br/><a href='https://fee.org/articles/supply-demand-inventory/'>https://fee.org/articles/supply-demand-inventory</a></p> 
<p dir='rtl'> <br /> </p> 
<p dir='rtl'> تحلیل عرضه و تقاضا<br/>نان و کره‌ی اقتصادی است که در کلاس‌های<br/>درس آموزش می‌دهند. در<br/>تمام آمریکا در زمانی که برگها تغییر  رنگ<br/>می‌دهند و  کالج‌ها باز می‌شوند، استادان<br/>و دانشجویان مشغول جا به جا کردن منحنی‌های<br/>عرضه و تقاضا هستند و نشان می‌دهند که<br/>قیمت یک کالا در پاسخ به آن جابجایی‌ها<br/>چگونه تغییر می‌کند.</p> 
<p dir='rtl'> <br /> </p> 
<p dir='rtl'> در دنیای واقعی<br/>منحنی‌های عرضه و تقاضا وجود ندارند.<br/>با این حال تحلیل<br/>عرضه-و-تقاضا<br/>یک چهارچوب قدرتمند در اختیار فرد می‌گذارد<br/>که فکر کردنش را منظم کند. درباره<br/>این که چطور تغییر رفتار در یک اقتصاد<br/>انتشار پیدا می‌کند و منجر به تغییر<br/>قیمتها و در نتیجه تاثیر بر انتخاب‌های<br/>خریداران و فروشندگان می‌شود.</p> 
<p dir='rtl'> <br /> </p> 
<p dir='rtl'> اف ای هایک در مقاله<br/>کلاسیک سال ۱۹۴۵اش در<em> امریکن اکونومیک<br/>ریویو</em> به نام «کاربرد<br/>دانش در جامعه» توضیح<br/>داد که چطور تغییر در قیمت‌ها در پاسخ به<br/>عرضه و تقاضا اطلاعات را منتقل می‌کند و<br/>خریداران و فروشندگان را به گونه‌ای به<br/>پاسخ و تغییر رفتار وا می‌دارد که ایجاد<br/>آن تغییر رفتار در یک وضعیت سلسله مراتبی<br/>متمرکز اگر نه غیر ممکن بسیار دشوار خواهد<br/>بود:</p> 
<p dir='rtl'> فرض کنید جایی در<br/>جهان یک فرصت جدید برای استفاده و مصرف<br/>یک ماده خام، مثلا قلع، به وجود آمده است،<br/>یا یکی از منابع تامین قلع از دست رفته<br/>است. برای<br/>هدف ما مهم نیست -و<br/>این مهم نبودن خود بسیار قابل توجه است-که<br/>کدام یک از این دو علت قلع را کمیاب‌تر<br/>کرده. تمام<br/>چیزی که استفاده‌کنندگان قلع نیاز دارند<br/>که بدانند  این است که مقداری از قلعی که<br/>آنها قبلا استفاده می‌کردند حالا جای<br/>دیگری به نحو سودآورتری به کار گرفته شده<br/>و این که، در نتیجه، آنها باید در استفاده<br/>از قلع صرفه‌جویی کنند. اکثریت<br/>بزرگی از آنها حتی نیاز ندارند بدانند<br/>این نیاز فوری‌تر به قلع در کجا به وجود<br/>آمده  یا به خاطر کدام نیازهای دیگر است<br/>که آنها باید صرفه‌جویانه‌تر مصرف کنند.</p> 
<p dir='rtl'> <br /> </p> 
<p dir='rtl'> با این حال  در دنیای<br/>واقعی، آیا قیمت‌ها واقعا نقشی که مورد<br/>ادعای  هایک و دیگر اقتصاددانان است را<br/>بازی می‌کنند؟</p> 
<p dir='rtl'> مردم در یکشنبه سوپر<br/>باول بیش از هر روز دیگری در سال پیتزا<br/>می‌خورند. من<br/>گمان می‌کنم مردم هات داگ و چیلی بیشتری<br/>هم آن روز می‌خورند. همینطور<br/>حدس می‌زنم که آن روز یکی از پنج روز<br/>پرفروش آبجو باشد، در کنار شب سال نو،<br/>چهارم جولای،  روز یادبود، و روز کارگر<br/>آمریکا.</p> 
<p dir='rtl'> <br /> </p> 
<p dir='rtl'> با این حال علی‌رغم<br/>افزایش شدید تقاضا برای خمیر پیتزا، نان<br/>هات داگ، و آبجو در آن یک روز، قیمت این<br/>کالاها در یکشنبه سوپر باول گرانتر نیستند.<br/>حتی گاهی ارزانتر<br/>از معمول هم هستند برای این که خواروبار<br/>فروش‌ها و دیگران تلاش می‌کنند تا مشتری<br/>جلب کنند.</p> 
<p dir='rtl'> <br /> </p> 
<p dir='rtl'> چطور این پدیده را<br/>با فهم استاندارد کتابهای درسی از عرضه<br/>رو تقاضا وفق بدهیم؟ افزایش تقاضا باید<br/>به افزایش قیمت منجر بشود.</p> 
<p dir='rtl'> <br /> </p> 
<p dir='rtl'> پاسخ ساده این است<br/>که خمیر پیتزا و نان هات داگ را می‌شود<br/>ذخیره کرد. خمیر<br/>و نان را می‌شود با کاهش اندکی در کیفیت<br/>فریز کرد. اگر<br/>قیمت‌ها در یکشنبه سوپر باول بالا بود<br/>آن وقت یک فرصت آربیتراژ وجود خواهد داشت،<br/>فرصتی برای پول درآوردن با ذخیره مواد<br/>لازم وقتی تقاضا پایین است و فروختن وقتی<br/>تقاضا بالاست. این<br/>فرصت ذخیره قیمت‌ها را هموار می‌کند و<br/>به این ترتیب قیمت‌ها در روز قبل و روز<br/>بعد تقریبا برابرند.</p> 
<p dir='rtl'> <br /> </p> 
<p dir='rtl'> این روایت، با در<br/>نظر گرفتن محدودیت‌هایش، روایت خوبی<br/>است، ولی به بینش مهمی درباره بازارها<br/>اشاره می‌کند که ما معمولا در هنگام آموزش<br/>عرضه و تقاضا آن را نادیده می‌گیریم-نقش<br/>انبار در هموار کردن تغییرات قیمت، خواه<br/>پیش‌بینی پذیر باشند یا نه.</p> 
<p dir='rtl'> <br /> </p> 
<p dir='rtl'> همکار من در دانشگاه<br/>جورج میسون والتر ویلیامز این موضوع را<br/>بهتر از من بیان می‌کند: «رابطه<br/>من با خواربار فروش به این ترتیب است.<br/>من به او نمی‌گویم<br/>که کی به مغازه می‌آیم. به<br/>او نمی‌گویم چه می‌خواهم از او بخرم.<br/>به او نمی‌گویم<br/>چقدر می‌خواهم بخرم.  ولی<br/>اگر وقتی می‌آیم چیزی که می‌خواهم را<br/>نداشته باشند او را اخراج می‌کنم.»</p> 
<p dir='rtl'> <br /> </p> 
<p dir='rtl'> این رابطه ما با<br/>بیشتر فروشندگان در اقتصاد مدرن آمریکاست.<br/>ما انتظار داریم<br/>قفسه‌ها پر باشند و آنها معمولا پر هستند.<br/>ما یک هزینه اضافه<br/>کوچک برای این فراهم بودن می‌پردازیم.<br/>نگهداری آن انبارها<br/>مجانی نیست. اما<br/>ما ترجیح می‌دهیم آن هزینه اضافه را<br/>بپردازیم تا این که با قفسه‌های خالی<br/>مواجه شویم و هزینه زمانی پیدا کردن محصول<br/>مورد نظرمان در جایی دیگر به ما تحمیل<br/>شود. همانطور<br/>که داستان ویلیامز نشان می‌دهد این نوع<br/>از رقابت مزیت رقابتی ایجاد نمی‌کند.<br/>بلکه برای بنگاهی<br/>که می‌خواهد در بازار باقی بماند به یک<br/>ویژگی الزامی بدل می‌شود.</p> 
<p dir='rtl'> <br /> </p> 
<p dir='rtl'> بخشی از موفقیت<br/>سالهای اخیر فروشگاه‌های بزرگ خرده فروشی<br/>مثالی از ماجرای قدرت انبار بوده است.<br/>دوستداران کتاب،<br/>۱۰۰٫۰۰۰ عنوان کتابی که <em>بردرز</em> یا<br/><em>بارنز و نوبل</em> نگهداری می‌کنند را به<br/>حال و هوای دوستداشتنی کتاب‌فروشی‌های<br/>مستقل کوچکتر ترجیح داده‌اند.<br/><em>هوم دیپات</em> و <em>لو</em><br/>ابزار فروشی‌های کوچک مستقل را با قیمت‌های<br/>پایین از بازار خارج کرده‌اند.<br/>ولی گستردگی محصولات<br/>ارائه شده هم بخش بزرگی از موفقیتشان بوده<br/>است.</p> 
<p dir='rtl'> <br /> </p> 
<p dir='rtl'> پس آیا تمام آن<br/>استادها وقت دانش‌آموزانشان را با آموختن<br/>یک ابزار، عرضه و تقاضا، که چیزی بیشتر<br/>از یک کنجکاوی نیست تلف می‌کنند؟</p> 
<p dir='rtl'> <br /> </p> 
<p dir='rtl'> نه-قابلیت<br/>استفاده از انبار در پاسخ به تغییرات عرضه<br/>و تقاضا با هزینه‌های انبارداری محدود<br/>می‌شود. برای<br/>تغییرات  قابل انتظار وقتی که هزینه انبار<br/>نسبتا ارزان است، مثل یکشنبه<br/>سوپر باول، افزایش تقاضا منجر به<br/>افزایش قیمت نمی‌شود.</p> 
<p dir='rtl'> <br /> </p> 
<p dir='rtl'> ولی هنگامی که<br/>نگهداری از انبار دشوار، گران، یا غیر<br/>ممکن است اثر تغییر تقاضا به طور کامل در<br/>قیمت منعکس می‌شود. قیمت<br/>گل رز در روز ولنتاین یا روز قبلش بسیار<br/>بیشتر از باقی روزهای سال است، برای این<br/>که گلها را نمی‌توان مثل آبجو انبار یا<br/>مثل خمیر پیتزا فریز کرد.</p> 
<p dir='rtl'> <br /> </p> 
<p dir='rtl'> <strong>نقش محدود انبارها</strong></p> 
<p dir='rtl'> <br /> </p> 
<p dir='rtl'> قیمت خانه در ناحیه<br/>واشینگتن دی‌سی نتیجه بزرگ شدن اندازه<br/>دولت است چرا که کارمندان دولت و فضای<br/>ادارات دولتی قیمت را به بالا می‌رانند.<br/>تنها نقشی که انبار<br/>در چنین وضعی می‌تواند داشته باشد ساختن<br/>خانه در مناطق حومه‌ای است که مدام از<br/>مرکز دورتر می‌شوند. افزایش<br/>زمان سفر توانایی برآورده کردن تقاضای<br/>بیشتر را به وسیله این موقعیتهای جدید<br/>کاهش می‌دهد. قیمت<br/>مسکن در مناطق نزدیکتر به شهر افزایش<br/>می‌یابد.</p> 
<p dir='rtl'> <br /> </p> 
<p dir='rtl'> زمان سفر در شهری<br/>مثل واشینگتن دی‌سی مثالی دیگر از این<br/>است که چگونه قیمت و نه انبار بازار را به<br/>تعادل می‌رساند. به<br/>خاطر این که جاده‌ها اموال عمومی هستند<br/>و هیچکس مالک آنها نیست، به جای پول، زمانی<br/>از سفرکه در شلوغی ترافیک سپری می‌شود<br/>بهایی است که بازار را به تعادل می‌رساند.<br/>از لحاظ فیزیکی ممکن<br/>نیست که عرضه را در زمانهای اوج شلوغی<br/>افزایش داد. شما<br/>نمی‌توانید لاینهای خیابان را ذخیره یا<br/>فریز کنید. اگر<br/>کسی مالک راه‌ها بود قیمت در زمان اوج<br/>شلوغی بالاتر می‌بود. <br/></p> 
<p dir='rtl'> <br /> </p> 
<p dir='rtl'> در طول زمان، همانطور<br/>که مردم بیشتری به مناطق شهری مانند<br/>واشینگتن دی‌سی نقل مکان می‌کنند زمان<br/>لازم برای جا به جا شدن هم به طور غیرقابل<br/>اجتنابی افزایش می‌یابد. این<br/>هزینه زمانی تنها زمانی کاهش می‌یابد که<br/>که راه‌های جدیدی ساخته شوند یا راه‌های<br/>موجود تعریض شوند. اما<br/>اگر تقاضا همچنان افزایش یابد زمان سفر<br/>برای هر جابجایی خاص باز شروع به افزایش<br/>خواهد کرد.</p> 
<p dir='rtl'> <br /> </p> 
<p dir='rtl'> و قیمتها مهمند حتی<br/>در دنیایی که در آن انبار کردن ممکن است.<br/>آنها در کوتاه مدت<br/>مهمند چون همه بازارها نمی‌توانند به<br/>نوسانات کوتاه مدت در مواردی که هزینه‌های<br/>انبارداری بالاست پاسخ مناسب بدهند.<br/>این نوسانات در قیمت<br/>به نوبه خود رقابت را برای کاهش هزینه<br/>تولید و کاهش هزینه انبارداری برمی‌انگیزند.</p> 
<p dir='rtl'> <br /> </p> 
<p dir='rtl'> باز هم زمانی که<br/>برای یادگرفتن عرضه و تقاضا صرف شده،<br/>زمانی است که به خوبی صرف شده است.</p> 
<p dir='rtl'> </p> 
<p><br /></p> 
</body>
</html>